<!DOCTYPE html>
<html>
<head>
	<title>Новини Hearts of Iron IV</title>
	<link rel="icon" type="image/x-icon" href="https://avatars.akamai.steamstatic.com/c73f328b2c8c2f360e798ec89cfa9a6f31d1e7c9_full.jpg">
	<link rel="stylesheet" type="text/css" href="/style.css">
	<link rel="stylesheet" type="text/css" href="/document.css">
	<link rel="stylesheet" type="text/css" href="news.css">
</head>
<body>
	<header>
		<a href="/" title="Головна сторінка"><img></a>
		<a href="ut.html">Переклади ігор Paradox</a>
		<!--<a href="transcript.html">Транскрибування</a>-->
		<a href="hoi4-news.html">Новини Hearts of Iron IV</a>
		<!--<a href="/lyr">Тексти пісень</a>-->
		<a href="https://send.monobank.ua/jar/2hW6s9nEeY" target="_blank">Підтримати аўтора</a>
		<!-- <h1>Tlačiareň</h1> --><br>
		<!-- <input type="radio" name="post" id="13-04-2023"><label for="13-04-2023">13.04</label> -->
		<!-- <input type="radio" name="post" id="02-05-2023"><label for="02-05-2023">02.05</label> -->
	</header>
	<h1>[Куток розробників] Міжнарожний ринок</h1>
	<a href="https://forum.paradoxplaza.com/forum/developer-diary/developer-corner-international-market.1583034" title="Developer Corner | International Market"><img src="https://clan.cloudflare.steamstatic.com/images/9948323/8544364410337dc26572a7e79c00c16159442c1d.png"></a>
	<p class="date">1&nbsp;травня 2023</p>
	<hr>

	<p>Привіт усім. Це знову я, <span lang="en">C0rax</span>, і сьогодні ми глянемо на черго́вий куток розробників. Дехто з вас, певно, читав наш попередній щоденник, де я згадував про бажані цілі впровадження ВПО:</p>
	<blockquote style="font-size: 1.5em; font-weight: bold; color: var(--heading-color);">Надати основу для особливих національних компаній, які можна застосувати на світовій арені.</blockquote>
	<p>Тому я тут, щоби показати Вам цю ідею та познайомити вас із міжнародним ринком.</p>
	<p><i>Це все знаходиться на ранній стадії розробки й усе показане є лише начерками, а деякі деталі ще досі доробляються.</i></p>

	<h2>Намір і цілі механіки</h2>
	<b>Намір:</b>
	<ul>
		<li>Надати доступ до місця, де держави можуть купувати та продавати оснащення за певну ціну</li>
		<li>Створити новий спосіб надавати іншим державам спеціалізоване оснащення</li>
		<li>Надати можливість за потреби отримати оснащення від інших держав</li>
		<li>Зробити оснащення великих держав глобальним стандартом за допомоги їхньої економічної мощі</li>
	</ul>
	<p>Міжнародний ринок функціонує як універсальна крамниця для всіх Ваших потреб в озброєнні від інших держав. Його ціль&nbsp;— стати вітриною міжнарожного ринку, де різні продавці можуть продавати однакові речі з однієї вітрини. Це значить, що якщо в Вас є відповідний доступ до ринку, Ви можете відправитися на міжнародний ринок і придбати танки в США й літаки в Німеччини. Й усе це&nbsp;— в одному вікні (але якщо замовлення не одне).</p>

	<h2>Процес</h2>
	<p>Тож, почнімо з того, як дістатися ринку. Для цього ми замінимо меню дипломатії на меню ринку: попереднє вікно використовувалося чи не найрідше з усіх, і ми хотіли замінити його на щось, що принесе більшу користь. Меню дипломатії тепер можна буде дістатися внизу вікна ринку. Досі можна буде клацнути по країні на мапі, щоби відкрити дипломатію з ними напряму.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/H-uU98732.66474354781.webp"><center>Вигляд нового меню ринку</center>
	<p>Звідси ми можемо почати купівлю або продаж озброєння, клацнувши по відповідній кнопці. Крім цього тут будуть зображені активні наразі контракти з іншими країнами, тож Ви зможете легко глянути на їхній статус.</p>
	<p>Режим купівлі та продажу будуть виглядати ось так:</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/8GQY240741.67144774995.webp"><center>Режим купівлі оснащення</center>
	<p>Як можна побачити, наразі в нас немає <i>доступу</i> ні до чийого ринку, тож погляньмо на те, як це можна змінити.</p>

	<h2>Доступ до ринку</h2>
	<p>Щоб отримати доступ до ринку, нам треба перейти в меню дипломатії з державою та знайти дипломатичну дію з обговоренням надання доступу. Клацаємо по ній, щоби надіслати запит. Держави отримують доступ до ринків союзників і маріонеток без згоди. Це важливо, бо нікому не хочеться, щоби ворог розглядав і купував усе Ваше найліпше озброєння на продаж. Особливо важливо це, щоби не дати їм побачити характеристики Вашого новітнього оснащення та модифікаторів від ВПО. Таким чином, побачити Ваш крам зможуть тільки ті, кому Ви дозволите.</p>
	<img src="https://cdn.drukarnia.com.ua/6484c027280f442102d2103c/images/articles/other/NtDY745610.7348891164.webp"><center>Запит про надання доступу до ринку</center>
	<p>Тепер, коли ми отримали ми отримали доступ до чужого ринку, ми можемо почати купівлю або продаж зброї. Оскільки в нас є доступ до ринку, на екрані купівлі тепер буде зображене озброєння, яке вони виставили на продаж.</p>

	<h2>Купівля</h2>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/zjFn325324.0103630159.webp"><center>Режим купівлі з переліченим оснащенням</center>
	<p>Придбаймо кілька гвинтівок. Щоби зробити це, клацніть по зображенні гвинтівок у списку, де оберіть, скільки Вам їх треба та як швидко Ви хочете <i>заплатити</i> за них. Вартість кожної гвинтівки визначається курсом ОПП (<i>одиниць промислового потенціалу</i>) до ОБС (<i>одиниць будівельної спроможності</i>). Це надасть Вам усю потрібну інформацію, як-от: загальну вартість, потрібну кількість конвоїв і як довго будуть проводитися виплати за та доставка оснащення.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/FDaF100797.1055935566.webp"><center>Модель контракту на доставку оснащення</center>
	<p>Надсилаємо наш запит; продавець погодився на контракт.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/zhYi298812.64327479637.webp"><center>Вікно з відповіддю на пропозицію контракту</center>
	<p>Тепер контракт з’явиться в нашому вікні ринку як активний контракт. У ньому буде вказана вся потрібна інформація про кожен активний контракт.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/rP6z624896.8706203455.webp"><center>Активний контракт у відповідному списку</center>

	<h2>Продаж</h2>
	<p>Тепер погляньмо на те, як продавати <i>наше</i> оснащення на ринку. Почнімо з додавання зброї на ринок. Спершу клацаємо по кнопці продажу оснащення, а по кнопці додавання його на ринок. Тут ми можемо вибрати оснащення з наших запасів. Також можна вибрати, скільки одиниць кожного доступного нам типу слід виставити на продаж.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/laNE934803.9641287669.webp"><center>Вибір оснащення на продаж</center>
	<p>Тепер, коли ми виставили оснащення на продаж, це стало видно в списку, де зображені всі типи оснащення на ринку, які ми ще не продали.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/ANLZ957748.6372625075.webp"><center>Список оснащення на продаж</center>
	<p>Саме вчасно ми отримали запит на придбання частини нашого оснащення. Це меню покаже, <i>що</i> покупець купує, як швидко він заплатить і скільки доставок це займе. Ми приймемо цей запит.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/Y3yL309209.02177624067.webp"><center>Запит на придбання оснащення</center>
	<p>Ми прийняли запит на придбання й тепер можемо побачити замовлення в загальному списку контрактів разом із усією інформацією про контракт.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/Dpl7200397.19751289132.webp"><center>Домовленість про продаж у списку контрактів</center>
	<p>На цьому швидкий огляд міжнародного ринку добігає кінця. Ми оглянули немало подробиць, тому в наступному розділі ми зосередимося на&#8230;</p>

	<h2>Технічні подробиці</h2>
	<h3>Доступ до ринку</h3>
	<p>«<b>Доступ до ринку</b>»&nbsp;— це дипломатична дія, яка надсилає запит про надання доступу до чужого ринку та таку ж пропозицію щодо свого ринку, тож ця домовленість&nbsp;— взаємна. Члени альянсу вже мають цей доступ. Так само й маріонетки та володаря.</p>
	<h3>Скасування доступу</h3>
	<ul>
		<li>Доступ до ринку та контракти скасовуються між ворожими державами</li>
		<li>Уведення ембарґо проти держави скасовує доступ до ринку та контракти між державами</li>
		<li>Капітуляція скасовує всі контракти й якщо уряд <b>не</b> йде у вигнання, той втрачає також і доступ до ринку</li>
		<li>Громадянська війна нічого не міняє; ориґінальна країна зберігає свої дозволи та контракти після її початку</li>
		<li>Установлення маріонеткового уряду скасує всі дозволи та контракти цієї країни</li>
		<li>Втрата доступу до чийогось ринку не скасовує поточний контракт із нею</li>
		<li>Маріонетки можуть мати доступ до ринків інших держав (а не тільки ринку володаря), а також до торгівлі з ними (це може залежати від рівня автономії)</li>
		<li>У грі буде змінна межа торгівлі озброєнням. Впливати на неї можуть різні речі, як-от Закон про нейтралітет у США</li>
	</ul>
	<h3>Контракти</h3>
	<p>Купівля оснащення коштує ОБС. Тут використовується курс ОПП до ОБС. Контракт має дві основні змінні: вартість від оснащення, а також виділення цивільних заводів на виплати.</p>
	<p>За цією інформацією можна пояснити, з чого складається контракт.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/Lo1V771877.6834201739.webp"><center>Складові контракту</center>
	<p>Контракт поділяється на виплати кожні 30 днів. Тож кожні 30 днів Ви робитимете виплату й отриуватимете оснащення. Об’єм доставки залежить від темпу виплат покупця. Тож, чим більше цивільних заводів Ви виділите на контракт, тим більше Ви отримаєте в кожній доставці.</p>
	<h3>Продаж</h3>
	<p>У нас тепер є новий склад, званий «ринковим складом», куди оснащення можна перемістити з державних складів. Оснащення на ринкових складах може попросити купити будь-яка держава, в якої є доступ до ринку.</p>
	<h3>Виплати</h3>
	<p>Виплати керуються новим окремим показником у панелі будівництва.</p>
	<p>Розпочинаючи контракт, нова позначка буде створена в меню будівництва, де буде вказана кількість заводів, які за Вашою згодою платитимуть за доставку своїми загальними ОБС контракту. Ця задача має вищий пріоритет, ніж звичайне будівництво.</p>
	<h3>Контрактний склад</h3>
	<p>ОБС для виплат й оснащення перед доставкою зберігаються на «контрактному складі». В кінці місяця мінімальна виплата/доставка передається іншій державі з цього складу. ОБС доставляються в банк, а оснащення&nbsp;— на державні склади оснащення.</p>
	<h3>Банк</h3>
	<p><b>Банк</b>&nbsp;— це спеціальний контейнер для ОБС, які Ви отримуєте від інших країн як виплати за контракт. Ці ОБС уживаються як бонус до будівництва в черзі будівництва.</p>
	<p>Ось діаграма того, як ці виплати працюють і як запас ОБС у банку застосовується при будівництві.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/kqR2778657.0262546595.webp"><center>Процес виплат за контракт</center>
	<h3>Скасування</h3>
	<p>Обидві сторони можуть попросити іншу скасувати контракт у будь-який момент. Відтоді не буде проводитися жодна доставка й увесь запас на контрактному складі буде повернений відправнику.</p>
	<p><b>Речі, які не є частиною цієї механіки:</b></p>
	<ul>
		<li>Торгівельні кораблі</li>
		<li>Гроші</li>
		<li>Ціноутворення на основі попиту/пропозиції</li>
	</ul>
	<p><b>Речі, які ми розглядаємо:</b></p>
	<ul><li>Обмеження вартості змін оснащення (деякі рішення активні, деякі&nbsp;— пасивні)</li></ul>

	<h2>Доповнення до ВПО</h2>
	<p>В останньому кутку розробників я говорив про ВПО, де якомога краще намагався пояснити механіку та відповісти на певні питання. Але тут я хочу додати доповнення до попереднього кутка розробників, щоби показати деякі речі, які, сподіваюся, роз’яснять стан речей.</p>
	<p>Як виявилося, декому здалося, що розвиток ВПО є абсолютно вільною системою «сконструюй компанію сам», та ми намагалися донести не це. ВПО матимуть попередньо визначені рішення, які створені як компроміс між різними варіантами та які дають стратегічні рішення. Тож поговорімо про те, як виглядають ВПО в контексті реальних ВПО, до яких гравець отримує доступ за країну.</p>
	<p><i>Я покажу тут пару чисел, але це лише початкові значення для ранньої розробки, тож поки не дуже вдивляйтеся в модифікатори та значення.</i></p>
	<p>Отже, ось у нас є стандартна піхотна ВПО.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/jHLh766031.9226185961.webp"><center>Модель дерева характеристик піхотної ВПО</center>
	<p>Отже, визначення для цієї ВПО таке:</p>
	<p><b>Дизайнерські команди</b> (червоні стрілки показують взаємовиключне)</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/69p-939245.9029466239.webp"><center>Піхотний відділ наступу</center>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/UwAu116918.42609391535.webp"><center>Піхотний відділ якості</center>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/5zdu820235.7978823187.webp"><center>Відділ додаткового оснащення</center>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/3PcJ270148.13447167695.webp"><center>Промислові виробники</center>
	<p>Як можна побачити, акцент тут зроблений майже виключно на поліпшенні піхотного оснащення з малими бонусами до додаткового оснащення. Стандартні ВПО в основному зосереджені на ефектах одного типу оснащення, а відділи, таком чином, в основному зосереджені на наступальних, оборонних характеристиках, а також якості/надійності.</p>
	<p>Ось іще приклади стандартних ВПО:</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/ZgvP659546.2410607705.webp"><center>Модель танкової ВПО (середні танки)</center>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/qdY1451820.7990770289.webp"><center>Модель корабельної ВПО (великі кораблі)</center>
	<p>Стандартні ВПО іноді також можуть мати спеціалізацію в певних характеристиках, які зовсім стосуються характеристик <i>оснащення</i>, як-от:</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/oKPo497447.69286776555.webp"><center>Авіаційна ВПО з акцентом на дальність польотів</center>
	<p style="text-align: center;"><i>або</i></p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/refk242243.64847205716.webp"><center>ВПО тихоокеанського флоту</center>
	<p>Звісно, це <i>стандартні</i> організації й тому вони дуже просто влаштовані. Їхня функція&nbsp;— замінити набір поточних стандартних конструкторів у грі, щоби кожна країна мала певний рівень налаштовуваності своїх ВПО. Великі ж країни можуть отримати унікальні державні організації, в яких, таким чином, будуть інші рішення. Це лише прості варіанти розвитку, але насправді вони можуть бути значно варіаюватися й мати багато прив’язок до різного ігрового вмісту. Але це ми покажемо вже в пізнішому щоденнику.</p>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/lleZ6420.595571793974.webp"><center>Варіанти розвитку Тульського зборойового заводу</center>
	<img src="https://cdn.drukarnia.com.ua/6484c027280f442102d2103c/images/articles/648a10a6280f442102d79efa/JnUi155450.65227862098.webp"><center>Варіанти розвитку танкового ремонтного заводу</center>
	<p>Сподіваюся, це зробить зрозумілішим те, як ВПО працюють в якості ігрової структури. І знову, побачимося в майбутніх кутках розробників.</p>
	<p>Це все, що я хотів сказати за цей тиждень. Завжди ставте питання в коментарях. Побачимося десь через два тижні в наступному кутку розробників, де <span lang="en">Arheo</span> представить вам іншу майбутню механіку.</p>
</body>
</html>
