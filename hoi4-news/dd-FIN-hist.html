<!DOCTYPE html>
<html>
<head>
	<title>Новини Hearts of Iron IV</title>
	<link rel="icon" type="image/x-icon" href="https://avatars.akamai.steamstatic.com/c73f328b2c8c2f360e798ec89cfa9a6f31d1e7c9_full.jpg">
	<link rel="stylesheet" type="text/css" href="/style.css">
	<link rel="stylesheet" type="text/css" href="/document.css">
	<link rel="stylesheet" type="text/css" href="news.css">
	<style type="text/css">
		.widget {
			display: block;
			/*max-*/height: 88px;
			margin-block-start: 1em;
			padding: 0.5em;
			background: var(--body-color-light);
			transition: .2s ease;
		}
		.widget:hover {
			background: var(--body-color-lighter);
			text-decoration: none;
		}
		.widget img {
			float: left;
			margin-right: 0.5em;
			max-height: 100%;
		}
		.widget p { color: var(--special2); }
	</style>
</head>
<body>
	<header>
		<a href="/" title="Головна сторінка"><img></a>
		<a href="ut.html">Переклади ігор Paradox</a>
		<!--<a href="transcript.html">Транскрибування</a>-->
		<a href="hoi4-news.html">Новини Hearts of Iron IV</a>
		<!--<a href="/lyr">Тексти пісень</a>-->
		<a href="https://send.monobank.ua/jar/2hW6s9nEeY" target="_blank">Підтримати аўтора</a>
		<!-- <h1>Tlačiareň</h1> --><br>
		<!-- <input type="radio" name="post" id="13-04-2023"><label for="13-04-2023">13.04</label> -->
		<!-- <input type="radio" name="post" id="02-05-2023"><label for="02-05-2023">02.05</label> -->
	</header>
	<h1>[Arms Against Tyranny: Щоденник розробників]<br>Історична Фінляндія</h1>
	<a href="https://forum.paradoxplaza.com/forum/developer-diary/arms-against-tyranny-historical-finland.1588882/" title="Arms Against Tyranny | Historical Finland"><img src="https://clan.cloudflare.steamstatic.com/images/9948323/b210f600fab4319509fabf7056c49f5549619433.jpg"></a>
	<p class="date">7&nbsp;червня 2023</p>
	<hr>

	<p>Вітаємо вас цього погожого дня!</p>
	<p>Як ми й обіцяли попереднього тижня, сьогодні в нас є <b>великі новини</b>, а з ними й огляд того, над чим ми працюємо для наступного доповнення до <span lang="en">Hearts of Iron: <b>Arms Against Tyranny</b></span>, а також паралельного йому оновлення <span lang="en">Stella Polaris</span>.</p>
	<a href="https://youtu.be/hDz7CwLvnIc"><b><i>[Анонс-трейлер <span lang="en">Arms Against Tyranny</span> в <span lang="en">YouTube</span>]</i></b></a>
	<a class="widget" href="https://store.steampowered.com/app/2183930/Expansion__Hearts_of_Iron_IV_Arms_Against_Tyranny" title="[Expansion] Hearts of Iron IV: Arms Against Tyranny">
		<img src="https://cdn.cloudflare.steamstatic.com/steam/apps/2183930/header.jpg?t=1686235250">
		<h3>[Expansion] Hearts of Iron IV: Arms Against Tyranny</h3>
	</a>

	<p>Після тривалого успішного уникнення ними включення в доповнення HOI, ми з гордістю представляємо вам Фінляндію та держави Скандинавії, які задаватимуть тон для доповнення <span lang="en">Arms Against Tyranny</span>. Цей реґіон, вочевидь, дуже близький нашим серцям у Paradox, але також це реґіон, що взяв значну участь у розвитку Другої світової. І хоча Зимова війна, окупації та політика Скандинавії значно відобразилися на розвитку тогочасних подій, історії та перспективи цих країн частіше помічають менше, ніж активніші ѳеатри. <span lang="en">Arms Against Tyranny</span> дасть нам змогу розповісти про обидва аспекти цих історій, не жертвуючи при тому ширшим наративом стратегії, який усі взнають у Hearts of Iron.</p>
	<p>Упродовж наступних кількох місяців ми будемо представляти вам детальніший погляд на кожну складову <span lang="en">AAT</span> (не забуваючи про огляд раніше представлених механік: міжнародного ринку та військово-промислових організацій). Включені сюди механіки, як нам здається, поглиблять занурення в гру за Скандинавію того часу. Але, як і завжди, ми намагаємося зробити все можливе, щоби розширення дало кожному щось нове.</p>
	<p>Нижче ви можете знайти опис сторінки в крамниці з тим, що буде включено в <span lang="en">AAT</span>. Але поза цим оглядом ми не відповідатимемо на жодні питання щодо механік, про які ми не говорили в інших щоденниках.</p>

	<blockquote>
		<h2 lang="en">Hearts of Iron IV: Arms Against Tyranny</h2>
		<p>Чотири демократії Півночі можуть здатися безпорадними проти близьких диктаторських режимів. Але попри свої розміри, Фінляндія, Норвеґія, Данія та Швеція мають шанс уникнути завоювання крізь хитромудру дипломатію або шалений опір. Напишіть нову історію країн Скандинавії в <span lang="en">Arms Against Tyranny</span>, новому розширенні до <span lang="en">Hearts of Iron IV</span>.</p>
		<p>Це розширення до знаменитої гри Paradox Interactive у жанрі великої стратегії повідає вам про бурхливі для цього реґіону роки Другої світової війни, додаючи нові дерева фокусів й альтернативні історії для найпівнічніших держав Європи, можливості налаштування зброї та військових конструкторів, а також нові шляхи використати нейтралітет на користь вашим громадянам.</p>
		<h3>Зимова війна</h3>
		<p>Переживіть цей визначний момент в історії Фінляндії, кинувши виклик сильнішому за вас ворогові в особі Радянського Союзу. Хоча стан ВПС і бронетанкових військ був явно не на користь першій, фінська армія мала потужну перевагу в обороні вітчизни, тож вам слід підготувати армію, спеціально розроблену з урахуванням рельєфу Фінляндії, щоби дати відсіч загарбникам. Або, якщо Ви того хочете, напишіть власну історію, посиливши прихильників фашизму, які хочуть створити Велмку Фінляндію, або пішовши шляхом соціалізму із або без радянської підтримки.</p>
		<h3>Дужа Швеція</h3>
		<p>Будучи найбагатшою з держав Скандинавії, Швеція добре підготована до курсу рішучого нейтралітету й може слугувати як розробником, так і продавцем зброї. Сильні профспілки ризикують «поневолити» нестабільні уряди, якщо ті не зможуть надати достатньо робочих місць. В цьому світі вогню Швеція також мусить оновити свої застарілі збройні сили, щоби та могла захистити себе. Чи зможе шведська демократія не повторити долі своїх окупованих сусідів? А може її уряд розпадеться й до влади прийде монархістська або фашистська альтернатива?</p>
		<h3>Норвеґія</h3>
		<p>Переживіть історичне випробування молодої нації в процесі індустріалізації, яка намагається зберегти нейтралітет перед фактом німецької агресії&#8230; або підготуйтеся до війни, швидко озброївши та підготувавши свій народ до опору війні. В сценаріях альтернативної історії Вас чекають недобросовісні вітчизняні фашисти, що можуть скористатися самовдоволенням уряду та спрямувати країну на обʼєднання Скандинавії шляхом зради, та комуністи зі своєю революцією, які можуть стати на бік сталінського режиму або його опозиції.</p>
		<h3>Данія</h3>
		<p>Так давно підтримувана нейтральна політика Данії залишає останню не готовою до війни на континенті. Спрямуйте країну на шлях внутрішньої гармонії, створивши загальний добробут для держави та спритно користуючися дипломатією. Або ж підступіть до демократичних Союзників й озбройтеся в підготовці до недалекої бурі. В альтернативні шляхи входять: реалізація мрії обʼєднаної Скандинавії та відродження старої Кальмарської унії.</p>
		<h3>Воєнна машина&#8230; в <i>Вашому</i> стилі</h3>
		<p>Щоби Ваша промиловість могла реалізувати Ваші амбіції, національні виробничі компанії та конструктори озброєння можуть піти в спеціалізацію свого ремесла, прискорюючи темпи виробництва та дослідження різноманітних речей протягом війни. Військово-промислові організації дадуть нові варіанти стандартизації виробництва та розвитку високоефективних систем зброї з перевагами на полі бою.</p>
		<h3>Гвинтівки за хліб</h3>
		<p>В новій системі міжнародного ринку Ви зможете стати потужним експортером зброї, продаючи її іншим державам в обмін на будівельні можливості цивільних заводів, збільшуючи свої темпи виробництва вдома, при тому роздуваючи полумʼя за кордоном. Це новий спосіб для багатих і розвинених нейтральних країн залишатися осторонь і брати участь у світовій війні водночас.</p>
		<h3>Нові можливості для армії</h3>
		<p>Багато оновлень і змін у створенні й організації військових частин. Включає в себе підлаштування військ спеціального призначення, встановлення спеціалізації дивізій тощо.</p>
		<h3>Нові моделі та музика</h3>
		<p>Сюди входять нові моделі військ, як-от фінські бригади на снігоходах, а також 10 нових пісень, надихнутих головними культурами з <span lang="en">Arms Against Tyranny</span>.</p>
	</blockquote>

	<p>Але й це ще не все! Даю слово нашому найбільш плідно працюючому творцеві щоденників розробників, щоби той розповів про наші плани щодо головної нації <span lang="en">AAT</span>&nbsp;— <b>Фінляндії</b>!</p>
	<hr>
	<p>Гей, народ! Говорить <span lang="en">Mano de Zombi</span> й я запрошую вас усіх глянути на новий щоденник розробників до <span lang="en">Hearts of Iron IV</span>!</p>
	<p>Наближається прекрасне шведське літо, а це означає, що гарна погода та ясні літні дні нарешті дісталися Півночі, а з ними й новини про першу країну, яка буде продемонстрована для наступного доповнення, Arms Against Tyranny,&nbsp;— <b>Фінляндія</b>!</p>
	<p>Як це було в попередніх доповненнях, ми поділимо вміст для Фінляндії між двома щоденниками. Сьогодні я розповім про історичну та загальну гілки дерева фокусів Фінляндії, а альтернативну історію залишу на майбутнє.</p>
	<p>За традицією мені слід попередити вас, що весь побачений вміст іще не повністю завершений і може бути незбалансованим і йому може бракувати іконок. Також по мірі розробки все це може змінитися. Також зауважте, що деякий вміст може відрізнятися в залежності від того, які попередні доповнення в вас активовані. Дякую за розуміння!</p>
	<p>А тепер поїхали!</p>
	<img src="https://clan.cloudflare.steamstatic.com/images//9948323/86f157326371329139630e90b80daf3ee21f7d28.png">
	<p>В 1936 році Фінляндія опинилася в політично, дипломатично та військово складній ситуації. Попри те, що держава була демократією, націоналізм й ідеології правого крила були на зльоті. Близькість до Радянського Союзу також зробила її вразливою до агресії, й напруга між ними двома була висока.</p>
	<p>На політичному фронті фінський уряд був доволі крихкий: кілька різних партій (напомітніші з них&nbsp;— Аграрна партія, Національна коаліційна партія та Соціал-демократична партія) боролися між собою за владу та не бажали йти на ефективну співпрацю.</p>
	<p>Відносини Фінляндії зі своїми сусідами були напруженими. В 1932 році між нею та Радянським Союзом був підписаний пакт про ненапад і закріплений на 10 років у 1934-му. Але попри це, відносини між цими двома були, вочевидь, не найкращими, й це ставило Фінляндію в непевну та вразливу ситуацію.</p>
	<p>В контексті ж армії збройні сили Фінляндії були погано оснащені та треновані. Ця армія погано могла б захистити свої кордони в випадку чого. Попри це, Фінляндія має довгу історію військових доблесті та рішучості, а її солдати не раз доводили, що вони повністю вірні своїй державі.</p>
	<p>Тож, ось трохи контексту щодо ситуації Фінляндії станом на 1936 рік. Тепер подивімося, як країна виглядає в грі:</p>
	<img src="https://clan.cloudflare.steamstatic.com/images//9948323/ed1ca29ee198fc7857241aece032d768a6f5d8ef.png">
	<p>Як можна побачити, Фінляндія все ще розпочинає гру з національним духом «<span lang="fi">Sisu</span>».</p>
	<p>„<i>Але що це таке?</i>“ дехто з вас спитає. Що ж, дозвольте мені дуже коротко пояснити:</p>
	<p><b><span lang="fi">Sisu</span></b>&nbsp;— фінська концепція, що використовується для вираження національного характеру фінів. Це слово не має дослівного перекладу, але його можна описати як стійкість, завзятість, невблаганну силу волі, витривалість і сміливість (і ще кілька якостей). Це слово пояснює запеклі рішучість і відвагу фінів перед обличчям серйозної біди.</p>
	<p>Ще цікаво, що після глибшого дослідження цього слова виявилося, що людина також може мати «<i>поганий <span lang="fi">sisu</span></i>», що означає, що особа ворожа та злісна. А ще людина може мати «<i>забагато <span lang="fi">sisu</span></i>», що означає нерозсудливість і впертість.</p>
	<p>Але так чи інакше, тепер у нас є краще поняття того, що таке <span lang="fi">sisu</span>. Дехто з вас міг помітити, що національний дух «<span lang="fi">Sisu</span>» на цьому знімку значно слабший за свою старішу версію до доповнення.</p>
	<p>Не хвилюйтеся. Ця версія «<span lang="fi">Sisu</span>» не є остаточною: в цього національного духу є пʼять стадій, і вони привʼязані до механіки балансу сил. Версія на знімку&nbsp;— одна з найгірших (про те, чому це так&nbsp;— трохи згодом), а найкраща стадія навіть трохи сильніша за свою сатур версію.</p>
	<p>Лідер країни також змінився. Це через те, що після заглиблення в фінську політику 30-х і 40-х я зрозумів, наскільки <i>нестабільною</i> є посада премʼєр-міністра: в період 1936–1945 рр. в Фінляндії були 11 різних премʼєр-міністрів, деякі з яких залишили свою посаду, ставши президентами Республіки, в той час як інші залишилися досить незначними та пробули на своїй посаді дуже недовго. Порівняно з цим, у Фінляндії були <b>лише</b> 5 президентів за цей самий строк. Серед них були й найпомітніші та найвпливовіші політичні особи (як-от Маннергейм і Рюті), які мали значний вплив на політику та долю Фінляндії.</p>
	<p>Тому я подумав і вирішив відобразити цих президентів у грі як доступних лідерів держави.</p>
	<p>Варто також зазначити, що хоча Фінляндія історично мала дуже й дуже позитивні відносини з Німеччиною й фашизм мав значну силу в країна, більшість вважає, що хоча країна воювала на одному боці з Німеччиною, вона не була її повноправним союзником і членом Осі. Щоби відобразити це в грі й уникнути певних труднощів, як-от потяг ШІ до приєднання до Осі та перехід у фашизм, а також залишити можливість підписати сепаратний мир, у грі історичний шлях Фінляндії буде відображений ідеологією нейтралітету.</p>
	<p>Тепер подивімося на країну та на те, як лідери держави привʼязані до балансу сил Фінляндії:</p>
	<img src="https://clan.akamai.steamstatic.com/images//9948323/c42214a6b894f12e185f5771495cc5f969414ee6.png">
	<p>Будучи вправним і точним стрільцем, членом фашистського ополчення <span lang="fi">Suojeluskunta</span> та суворим антикомуністом, Пер Евінд Свінгувуд не користувався особливою популярністю в 1936 році, тому в 1937-му коаліція центристів (аграріїв і прогресивістів) і соціал-демократів віддала голос за Кюесті Калліо з метою не дати шансу Свінгувудові.</p>
	<p>Серед рис Свінгувуда можна побачити дещо дивну рису «Особисті цілі». Усі фінські лідери мають рису цього типу, але їхні цілі відрізняються один від одного. Як можна здогадатися, їхні цілі напряму звʼязані з балансом сил, названим тут «Довірою громадськості»:</p>
	<img src="https://clan.akamai.steamstatic.com/images//9948323/8db7df33e2f2237fbb0b189149b7e5356fb175a7.png"><center>Баланс сил Фінляндії за Свінгувуда</center>
	<p>Цей баланс сил відображає довіру народу своєму президенту, що впливає на фінів і їхню спроможність пережити тяжкі часи. Так баланс сил повʼязується з національним духом «<span lang="fi">Sisu</span>».</p>
	<p>Як було зазначено вище, Свінгувуд не користувався великою популярністю в 1936 році, тож баланс сил на початку зміщений помітно ліворуч, у бік нижчої довіри.</p>
	<p>Низька довіра громадськості надаватиме малі штрафи до стабільності, підтримки війни та приросту політичної влади.</p>
	<p>З іншого боку, вища довіра надаватиме бонуси до стабільності, підтримки війни та призовного населення.</p>
	<p>Усього в балансі сил є 5 відрізків і кожен із них матиме свою версію національного духу «<span lang="fi">Sisu</span>», тож чим вища народна довіра президенту, тим сильнішим буде <span lang="fi">sisu</span> (зауважте, що на низьких рівнях дух не дає жодних штрафів, але значно слабшає).</p>
	<p>Якщо будь-яка з особистих цілей президента досягнута, баланс сил буде щотижня зміщуватися в відповідний бік. У випадку зі Свінгувудом, знищення всієї підтримки комуністів і демократів з часом змістить баланс сил у бік високої довіри, в той час як втрата національної землі зробить протилежне.</p>
	<p>На завершення, ось вам кілька рішень, які допоможуть змістити баланс сил у певний бік. Деякі з них навіть дозволять вам замінити свого лідера, як-от «Вотум недовіри» (яке коштує менше при нижчоиу рівні довіри; добре працює з «Організувати опозицію», яке знижує довіру громадськості). Як можна здогадатися, рішення «Сформувати військовий уряд» доступне в війні з великою державою; це спосіб поставити Маннергейма на чолі держави.</p>
	<img src="https://clan.akamai.steamstatic.com/images//9948323/03d1747b49f81bc52f38a4d8e60ee75c0b8b01dc.png"><center>Баланс сил Фінляндії за Калліо</center>
	<img src="https://clan.akamai.steamstatic.com/images//9948323/a6fd69f4df46a778051a3b7e9b6ca27e30143ad6.png"><center>Баланс сил Фінляндії за Рюті</center>
	<p>Ви зможете змінити свого нейтрального президента не тільки крізь рішення, але також за певними подіями.</p>
	<p>Президентський термін Свінгувуда завершиться в 1937 році й у Вас станеться подія, за якою Ви можете вибрати його заново або ж ні.</p>
	<p>Калліо вмирає десь у пізньому 1940-му, а якщо Маннергейм був призначений президентом у воєнний час, у Вас станеться подія, за якою той безкоштовно залишить свою посаду на користь Паасіківі. Ви все ще може залишити Маннергейма й той зможе піти пізніше, але вже певною ціною. Але як можна помітити за його особистими цілями, це не дуже хороша ідея. Ось різні нейтральні лідери Фінляндії:</p>
	<img src="https://clan.akamai.steamstatic.com/images//9948323/cccba8d7ae3120425978f805fda516097b5c1a2d.png">
	<img src="https://clan.akamai.steamstatic.com/images//9948323/7eb9cecb20348eecea471101a1e141b39325cdb1.png">
	<img src="https://clan.akamai.steamstatic.com/images//9948323/e118bbd876591c7bd3e97702fb621425f6a8feef.png">
	<img src="https://clan.akamai.steamstatic.com/images//9948323/9a2e8e1c266701a0ca55b21f2034e9712031d231.png"><center><b>Прим. пер.:</b> Всупереч тексту зображення, його справжнє ім’я&nbsp;— Юго <u>Кусті</u> Паасіківі</center>
	<p>І раз уже зайшла мова про фінських персонажів, подивімося-но на фінських радників, починаючи з <i>політичних</i> радників (більшість із яких треба відкривати за держевом фокусів). Усі потенційно доступні нейтральній Фінляндії радники мають кольоровий портрет:</p>
	<img src="https://clan.akamai.steamstatic.com/images//9948323/b8f37f9abbfdb61a92d56fcf6f6ccbfc22987ba9.png">
	<img src="https://clan.akamai.steamstatic.com/images//9948323/1e79bc1e32609a183e3bf4c933dc573a1ed25246.png">
	<p>Крім цих радників буде ще багато, але ми їх побачимо наступного разу, оскільки вони є ексклюзиними для альтернативно-історичних шляхів.</p>
	<p>А ось щодо військових радників, як можна побачити нижче, крім додавання нових персонажів старі отримали нові портрети!</p>
	<img src="https://clan.akamai.steamstatic.com/images//9948323/5f99c0bd368f640b85a572e587350d7f0a883803.png">
	<img src="https://clan.akamai.steamstatic.com/images//9948323/625e4320e9c1a7b35bab60b25f1dbef70d943a4d.png">
	<p>Крім того, Фінляндія тепер розпочинає гру з непоганою кількістю ґенералів на вибір. Як можна побчаити, більшість із них має багато ландшафтних рис, а також досить високий навик оборони, що зроблено для відображення вміння фінської армії підлаштовуватися під різні умови, особливо з використанням рельєфу та погодних умов на свою користь в боротьбі зі значно сильними та краще оснащеними ворожими військами (особливо під час оборонної Зимової війни).</p>
	<img src="https://clan.akamai.steamstatic.com/images//9948323/ff9ffa50f3b1ba9937eab4a61e13177364602186.png">
	<img src="https://clan.akamai.steamstatic.com/images//9948323/1fef1d6463d003dcb43a5598b3701d1739ad2b6a.png">
	<p>Нова риса «Єґер-ветеран» застосовується до офіцерів, що під час Першої світової війни добровольцями пішли служити в Німеччину в якості єґерів (це був один із способів Німеччини для ослаблення Росії) і пізніше під час громадянської війни в Фінляндії.</p>
	<p>Єґері, між іншим, були добре треновані в партизанській війні та проведенні диверсійних операцій у тилу ворога. В грі ця риса дає великі бонуси до отримання певних інших рис, серед них і ландшафтні. Також це допоможе отримати рису «Адаптивний», яка може значно змінити хід війни проти більшого ворога!</p>
	<p>Вам не здається, що фінських ґенералів недостатньо? Що ж, в процесі виконання фокусів Ви зможете відкрити ще більше:</p>
	<img src="https://clan.akamai.steamstatic.com/images//9948323/400302ac416dd7ef4b35c017a2eae12a54d2e2d2.png">
	<p>І хоча Фінляндія була далекою від статусу великої морської держави навіть у Балтійському морі, Фінляндія тепер поичнає гру з адміралом Раґнаром Гаколою. А ще Ви можете відкрити Сванте Сундамана в одному з перших морських фокусів. Ну, якщо Вам захочеться зробити акцент на морі (хто я, щоби вас судити?).</p>
	<img src="https://clan.akamai.steamstatic.com/images//9948323/dc065dbab76ba666e0007f3ce9cee5a241ccc0af.png">
	<p>І ще слід згадати промислові концерни: Фінляндія тепер має 5, серед них і видобувна компанія, яка допоможе Вам із нестачею ресурсів:</p>
	<img src="https://clan.akamai.steamstatic.com/images//9948323/17acecd9945e79b9e487f5d4271145b95bb0d170.png">
	<img src="https://clan.akamai.steamstatic.com/images//9948323/fd3a33670383401640b27d13a236a81171fc8ba6.png"><center>Ефекти видобувної компанії <span lang="fi">Outokumpu</span></center>
	<p>Тепер подивімося-но на фінські військово-промислові організації та на те, як Фінляндія взаємодіє з механікою ВПО.</p>
	<p>Щоби не сильно затягувати щоденник, я не вдаватимуся в деталі механіки ВПО (для цього зверніться за <a href="https://steamcommunity.com/groups/iron_hercynia/announcements/detail/3686802895176615755">посиланням</a>).</p>
	<p>Тут ми глянемо лише на те, як ВПО виглядатимуть у грі, тож майте на увазі, що все показане досі не завершене (особливо інтерфейс) і деякі речі однозначно зміняться до релізу.</p>
	<p>Ось вам список фінських ВПО, серед яких є більш загальні ВПО для кораблів, літаків і танків (танкова ВПО насправді неісторична, але є ймовірність, що Ви захочете зосередитися на розробці танків), а також спеціальні для піхотного оснащення: гвинтівок, автотранспорту тощо:</p>
	<img src="https://clan.cloudflare.steamstatic.com/images//9948323/52a90e5640925a7d4d671e7929c81753ce4a0e54.png">
	<p>Всі ці ВПО мають кілька особливих характеристик, деякі з яких унікальні для самої ВПО, деякі&nbsp;— для фінських ВПО; більшість із них розблоковуються різними фокусами в дереві фокусів (ми покажемо кілька прикладів згодом):</p>
	<img src="https://clan.cloudflare.steamstatic.com/images//9948323/f5ff513b905d2ad7c549f9524f58114339fc6960.png"><center>Дерево характеристик ВПО «<span lang="fi">Sisu Auto</span>»</center>

	<h2>Зміни в мапі</h2>
	<p>Але перш ніж переходити до фокусів, я мушу показати вам деякі зміни в мапі Фінляндії:</p>
	<img src="https://clan.cloudflare.steamstatic.com/images//9948323/17e0af17011098ee1021a1c1a7da010ba2dbbe0b.png">
	<p>Тут ви можете побачити кілька нових реґіонів, які точніше відображають адміністративний поділ Фінляндії в 30-х і 40-х рр. (які, між іншим, місцями помітно змінилися з плином часу. Можливо, ви звернули увагу, що Оланд (Аланд) тепер також є демілітаризованою зоною на початку гри).</p>
	<p>Крім того, було додано значну кількість переможних балів (більшість із них має низьку цінність), а залізниці та центри постачання були переміщені для точнішої передачі їхнього реального місцезнаходження.</p>
	<img src="https://clan.cloudflare.steamstatic.com/images//9948323/51ab570ddbfddaee09c2c556ccee30a39142c1d9.png">
	<p>Також були зміщені розміщення ресурсів і, що найважливіше, рівні інфраструктури були серйозно знижені в більшості реґіонів, щоби краще відобразити реальний стан доріг і систем комунікації в більшості областей Фінляндії в 1930-х рр. Та не переймайтеся надто сильно через інфраструктуру, адже Фінляндія має способи поліпшення її, усунення зон із поганим постачанням і зниження виснаження від холоду, а ці зміни можуть навіть більше зашкодити всяким ворожим військам, що наступатимуть із півночі/сходу, віддаляючися від своїх ліній постачання</p>
	<img src="https://clan.cloudflare.steamstatic.com/images//9948323/86c4a4346cec774f7554194502189b5c9880ec9a.png">

	<h2>Дерево фокусів</h2>
	<p>І ось нарешті час поглянути на дерево фокусів Фінляндії. Воно досить скромне в розмірах, але, в ідеї, з непоганою кількістю вмісту та цікавих ігрових механік, тобто чогось такого, що зацікавить гравця, поки той зосереджується на дійсно важливих речах: виживання будь-якою ціною!</p>
	<img src="https://clan.cloudflare.steamstatic.com/images//9948323/4d36ed8629414055d67e70ec2ac1f68af74618d8.png">
	<p>Дехто з вас, певно, сподівався на це, та тут є немало коротких фокусів, що, сподіватимемося, зробить це дерево динамічнішим і цікавішим. А тепер розпочнімо глибший огляд, починаючи з промислової гілки:</p>
	<h3>Промислова гілка</h3>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/ws2f662659.4877600083.webp">
	<p>Перші два фокуси промислової гілки допоможуть вам розібратися з жахливим станом інфраструктури, даючи трохи інфраструктури та цивільних заводів, кілька поліпшень у системі залізниць, а також національний дух, що прискорює швидкість будівництва інфраструктури.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/giLS116638.87118917637.webp"><center></center>
	<p>Крім того, «Оландський банк» впродовж якогось часу допоможе Вам зі споживчими товарами, а «<span lang="fi">Suomen Akatemia</span>» дасть додаткову комірку для досліджень.</p>
	<p>Та жменя фокусів, що повʼязана з виробництвом ресурсів, в своїй більшості збільшуватиме видобуток ресурсів у реґіоні, крім того даючи комірки для будівництва, цивільні заводи, залізниці тощо. Також у нижній половині гілки є пара сильніших фокусів:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/7MQ9792241.4572530949.webp"><p class="caption qm">Заснувати <span lang="fi">Pohjolan Voima</span></p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/Fhsa253496.100057246.webp"><p class="caption qm">Розширити видобуток ресурсів</p>
	<p>У цій гілці Ви також знайдете фокуси, пов’язані з ВПО:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/0Mel552632.3547617698.webp"><p class="caption qm">Шинний завод у Нокіа</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/SWOk651115.1264501944.webp"><p class="caption qm">Контракт із <span lang="fi">Yhteissisu</span></p>
	<p>Наостанок згадаємо про найбільш праві фокуси, для яких також необіхден перший фокус армійської гілки і які будуть більше зосереджені на військовій промисловості, серед них поліпшення піхотних й артилерійських ВПО і навіть створення культового інструменту Зимової війни&nbsp;— відомого <b>коктейлю Молотова</b>:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/zCr1957143.4723823001.webp">
	<h3>Військові гілки</h3>
	<p>Тепер&nbsp;— військові гілки. Виконавши перший фокус, «Збільшити військовий бюджет», Ви отримаєте доступ до кожної з виділених гілок збройних сил: армії, авіації та флоту.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/ewkS417437.04372702807.webp">
	<h4>Армійська гілка</h4>
	<p>Армійська гілка, яка містить пристойну кількість коротких фокусів, починається з фокусу «<span lang="fi">Suomen Maavoimat</span>», який дає, поміж іншим, національний дух «Фінська армія», яки буде поліпшуватися впродовж усієї гілки.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/byH_816732.0306979939.webp">
	<p>Як було зазначено на самому початку, фінська армія станом на 1936 рік була аж ніяк не підготовлена й озброєна, тож щоби вистояти в майбутніх війнах, доведеться трохи попрацювати. Однак, якщо зробити все як слід, до настання війни Ви доберетеся до останніх фокусів армійської гілки. Фінляндія може й не матиме одну з найбільших армій світу, але однозначно матиме потужну силу для самооборони від (й навіть контрнаступів проти) великих держав.</p>
	<p>«Операція „Вітрильні гонки“» (<span lang="fi">Kilpapurjehdus</span>) ремілітаризує Оланд й укріпить реґіон навіть у мирний час за умови, що світова напруга достатньо висока:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/jxBA224465.1937988864.webp"><p class="caption qm">Операція „Вітрильні гонки“</p>
	<p>Справа можна знайти фокуси «Лінія Маннергейма», «Оборона в глибині» та «Протиповітряна оборона Гельсінкі», які посилять Ваші загальну оборонну спроможність, додадуть укріплення в кількох реґіонах (особливо в Кар’ялі, тобто Карелії) та також нададуть кращі постачання та залізниці на південно-східному кордоні, що вкрай необхідно, щоби вистояти проти не надто добре оснащених загарбників, що йтимуть із Ленінграду та Східної Карелії.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/Gti2937904.3071045128.webp">
	<p>«Додаткові повторні тренування» крім інших корисних бонусів дасть додаткове призовне населення та прискорить процес мобілізації, а також слугує своєрідною брамою до деталей армійської гілки:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/hW4R869780.0707025671.webp"><p class="caption qm">Додаткові повторні тренування</p>
	<p>Після цього Ви отримаєте доступ до справді класних штук, як-от розблокування багатьох ґенералів і військових радників, посилення Ваших військ (особливо в зимовій війні та пересіченій місцевості), поліпшення Ваших ВПО та розблокування різних шаблонів:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/hd0z293133.2290385462.webp"><p class="caption qm">Єґерський рух</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/0snR242430.52525073217.webp"><center>Внутршньоігрова модель фінської велосипедної піхоти</center>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/SJ3I936776.3170952912.webp"><p class="caption qm">Відновлення та переоснащення</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/Mumk77837.38688047204.webp"><center>Шаблон <span lang="fi">BT-42</span>, отриманий за фокусом «Відновлення та переоснащення»</center>
	<p>Але крім того в цій гілці є більше унікального вмісту.</p>
	<p>І це ідеальний час дізнатися нове фінське слово: <b lang="fi">motti</b>.</p>
	<p>Чесно кажучи, мені опис <span lang="fi">motti</span> в Вікіпедії здається досить точним і доцільним, тож я безсовісно процитую її тут для тих, хто хоче дізнатися більше про термін:</p>
	<blockquote><b lang="fi">Motti</b>&nbsp;— фінський військовий сленґовий термін, що описує повністю оточену військову частину. Тактика її оточення зветься <span lang="fi">motitus</span>, що дослівно перекладається як формування ізольованого блоку, або <span lang="fi">motti</span>, але насправді означає оточення або обгортання.</blockquote>
	<p><span lang="fi">Motti</span> в військовій тактиці відсилається до утворення ворожих частин «розміром з укус», які легше стримати та подбати про них у відносно малій області, де оточеного ворога можна «зрубати» як дерева.</p>
	<p>Ця тактика обгортання широко застосовувалася фінською армією під час Зимової війни та Війни-продовження з хорошими результатами. Особливо ефективною тактика була проти деяких механізованих астин радянської армії, які, по суті, не могли рухатися довгими, та вузькими лісовими стежками нікуди, крім як уперед і назад. Ставши на таку дорогу, радянські війська по суті потрапляли в пастку. На відміну від радянських механізованих частин, фінські війська могли швидко рухатися лісами на лижах і розбивати колони бронетанкових частин на менші частини (наприклад, валячи дерева на стежину). Як тільки колона розділялася на менші військові частини, фінські війська могли завдати удару з лісу й по ослабленому шику (<i>строю</i>). З меншими уламками військ опісля можна було розібратися поодинці, зосереджуючи сили з усіх боків на оточеній частині.</p>
	<p>Розбивка ворожих колон або частин на менші групи й подальше їх оточення легкими та швидкими військами, як-от лижною піхотою взимку, дозволяло меншій силі перемогти більшу. Якщо оточена ворожа частина виявлялася надто сильною, або напад на неї призвів би до недопустимо високих втрат, наприклад за відсутності важкого озброєння, ці <span lang="fi">motti</span> зачасту залишали самих, поки в тих не закінчувалися їжа, пальне, припаси та боєзапас і вони не слабли достатньо, щоби бути знищеними. Деякі більші <span lang="fi">motti</span> протрималися до кінця війни, бо отримували постачання з повітря. Оточення, однак, унеможливлювало проведення військових операцій.</p>
	<p>У грі тактика <span lang="fi">motti</span> буде передана рішеннями реґіонального рівня з уведенням її в області. Активація рішення додасть реґіональний модифікатор із кількома бонусами для Фінляндії та серйозними штрафами для загарбника. Кожне використання тактики вдвічі здорожчує рішення для цього реґіону. Цю тактику також можна скасувати в реґіонах, де це більше не потрібно, щоби зменшити вартість наполовину. Зауважте, що модифікатори застосовуються лише поки Фінляндія контролює область; якщо ворог візьме переможні бали реґіону та візьме контроль, модифікатор буде видалений (і відповідно буде зменшена вартість рішення).</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/c-ZR685651.1647692511.webp"><p class="caption qm">Тактика <span lang="fi">motti</span></p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/uAJX499473.56794751086.webp"><center>Рішення з активацією тактики <span lang="fi">motti</span></center>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/EL-g510559.9238148535.webp"><center>Ефекти реґіонального модифікатору</center>
	<p>«Зимова війна» розблоковує новий фінськи батальйон підтримки&nbsp;— <b>роту зимової логістики</b>.</p>
	<p>Цей батальйон покликаний значно допомогти Фінляндії вистояти та навіть контратакувати менш підготовленого до умов суворої зими ворога:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/fLMY760918.928992862.webp"><p class="caption qm">Зимова війна</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/jF2J306460.13661323336.webp"><center>Рота зимової логістики</center>
	<p>«Патрулі далекої дії» також розблокує новий унікальний батальйон підтримки&nbsp;— поліпшену версію розвідроти, яка, поміж іншим, значно збільшить ініціативу дивізії та її діяльність на різних видах ландшафту. Батальйон додактово можна посилити за фокусом «<span lang="fi">Sissi</span>»:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/X4yL945445.3629602282.webp"><center>Рота патрулів далекої дії</center>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/MKxq754315.1610538983.webp"><p class="caption qm"><span lang="fi">Sissi</span></p>
	<p>А ось одна з моїх улюблених іконок: «Саамські слідопити» відображає застосування фінською армією незамінних навичок й експертизи саамського народу як слідопитів і розвідників з метою здобути перевагу в дуже холодному кліматі та пересіченій місцевості, а робила це історично не тільки Фінляндія, а ще й Радянський Союз і Німеччина (в Норвеґії), що, на жаль, призводило до частих випадків битв саамів із саамами:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/9wsi897939.5950924096.webp"><p class="caption qm">Саамські слідопити</p>
	<h4>Авіаційна гілка</h4>
	<p>Перейдімо тепер до гілки ВПС. Подібно до армійської гілки, «<span lang="fi">Suomen Merivoimat</span>» дасть національний дух «Фінські ВПС», який буде поліпшуватися по ході гілки:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/GpaI626698.3318768404.webp">
	<p>Попри свій малий розмір й обмежені ресурси, Фінські ВПС 1936 року може похвалитися кадром досвідчених пілотів і винахідливими конструкторами, які відточили свою майстерність за роки експериментування й імпровізації.</p>
	<p>Коли загроза великої війни стала явною, Фінські ВПС розпочали в 1936 році масштабну програму підготовки ВПС і придбання нового оснащення для ескадрилей винищувачів, спільних операцій і далеких операцій. Однак, програма так і не була завершена до того, як збільшилася напруга в міжнародній політиці й замовлення на військові літаки закнічилося.</p>
	<p>Так чи інакше, однією лише своєю рішучістю та готовністю адаптовуватися до нових умов Фінські ВПС заробили репутацію потужної сили під час Зимової війни, що почалася в листопаді 1939 року.</p>
	<p>В цій гілці Ви отримаєте кілька авіабаз, трохи досвіду та бонусів до Ваших літаків і пілотів, а також жменю культових фінських асів:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/GsoS166683.52112907314.webp">
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/CjPK179336.0450975783.webp">
	<p>Також Ви зможете знайти різні бонуси до досліджень, військові заводи, бонуси до ВПО та кілька шаблонів літаків:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/i2SD469643.09929936257.webp">
	<h4>Флотська гілка</h4>
	<p>А тепер ми коротко глянемо на фінську гілку ВМС. Так само, як і армійській й авіаційній гілках, «<span lang="fi">Suomen Ilmavoimat</span>» дає національний дух «Фінські ВМС», який буде поліпшуватися по ході гілки:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/SILq201101.2048115013.webp">
	<p>Оскільки акцентом армії був фінсько-радянський кордон, у військовому бюджеті мало що лишалося на флот. В 1928 році було розроблено план переозброєння флоту, зосереджений навколо двох масивних кораблів оборони, підводних човнів, моторних торпедних катерів і дрібних міноносців. Станом на 1936 рік, Фінські ВМС аж ніяк не були потужною силою й не мали ресурси для вирішення цієї проблеми.</p>
	<p>Однак, якщо Ви захочете запанувати в Балтії за Фінляндію, Ви точно зможете скористатися допомогою цієї гілки та створити пристойний флот, який зможе оптимально дотримуватися Вашої стратегії.</p>
	<p>Фокуси справа здебільшого будуть посилювати Вашу кораблебудівну промисловість та поліпшувати Ваші морські бази та ВПО:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/FcZ6654754.5565875337.webp"><p class="caption qm">Придбати верфі „<span lang="fi">Andros</span>“</p>
	<p>Фокус «Берегова оборона» дасть Вам трішки з усього, в тому числі верф, бонус до доктрини, додаткову швидкість будівництва прибережних фортів&#8230; Він навіть допоможе Вам дослідити та виробляти дешевші (але при тому трохи слабші) залізничні гармати!</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/anCR966065.7356643605.webp">
	<p>З лівого боку гілки Ви знайдете фокуси з бонусами до виробництва конвоїв і розблокуєте рішення, за якими перетворите конвої на слабкі військові судна:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/ZAah70483.47278172873.webp"><center>Огляд рішень із переобладнанням конвоїв</center>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/rt0T424070.09261757956.webp"><center>Шаблон переобладнаного конвою</center>
	<p>Останній фокус гілки, «Експансія до Атлантики», дасть Вам досить потужні бонуси за умови, що Фінляндія контролює принаймні один реґіон на Атлантичному березі:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/7273946976.0961650546.webp"><p class="caption qm">Експансія до Атлантики</p>
	<p>А тепер можна й перейти до політичної гілки!</p>
	<h3>Політична гілка</h3>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/5CWT206798.8147068782.webp">
	<p>Верхня частина гілки включає в себе багато розблокувань політичних радників, здобуття ідеологічної підтримки, впливу на баланс сил, досягнення стабільності й отримання політичної влади.</p>
	<p>Зліва у Вас є кілька промислових фокусів, які, поєднуючися з промисловою гілкою, допоможуть Вам довести фінські промисловість і лінії постачання до досить гарного стану.</p>
	<p>Три фокуси внизу лівого відгалуження посилять лідера Вашої держави та дадуть кілька бонусів, які варіюються в залежності від того, хто в країні головний:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/erJN174867.21622203372.webp"><p class="caption qm">Новий курс для <span lang="fi">Kokoomus</span></p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/uDgH287040.38137218.webp"><p class="caption qm">Зміцнити військову адміністрацію</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/SH8T70347.47549192955.webp"><p class="caption qm">Експансіоністські мрії</p>
	<p>Середня та нижня частини центрального відгалуження зосереджені на міжнародних відносинах. Тут Ви можете спробувати приєднатися до Союзників (якщо у Вас є достатній рівень підтримки демократів), сформувати альянс «Північний оборонний фронт» із іншими скандинавськими та балтійськими країнами, або піти самим як самотній вовк.</p>
	<p>Варіант самотнього вовка&nbsp;— найбільш унікальний із трьох, і мусить приблизно відобразити шлях Фінляндії після Зимової війни.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/MAWV635283.696895203.webp"><p class="caption qm">Самотній вовк</p>
	<p>«Співпраця з Німеччиною» відображає таємну домовленість між Фінляндією та Нацистською Німеччиною про вторгнення в Радянський Союз.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/0HZm498653.03643763537.webp"><p class="caption qm">Співпраця з Німеччиною</p>
	<p>Фокуси нижче нададуть Вам кілька промислових і військових бонусів, а «Фінський завойовницький марш» допоможе Вам у протистоянні великим державам (упродовж обмеженого терміну):</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/6rOv138292.71500202568.webp"><p class="caption qm">Фінський завойовницький марш</p>
	<p>«Схованки зброї» розблоковує рішення по створенню схованок зброї по Фінляндії (як це було історично), тож у випадку окупації фінський спротив усе ще зможе боротися з загарбниками. Ці реґіональні рішення можуть виявитися вкрай корисними для вповільнення ворожого наступу на фінську землю, задіюючи суворі штрафи до спротиву та підпорядкування всякому окупантові в реґіоні з модифікатором «Схованки зброї».</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/tHKM235415.94986226855.webp">
	<p>Фокус «Крик про допомогу» в правому відгалуженні (в якого, на мою думку, дуже класна іконка) допоможе Фінляндії з критично низькими запасами людських ресурсів під час Зимової війни:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/YN5B574003.8151312075.webp"><p class="caption qm">Крик про допомогу</p>
	<p>Решта цього відгалуження&nbsp;— дуже фашистська й фокуси в ньому зосереджені на посиленні фінської армії (серед них і так потрібні людські ресурси) та військової промисловості.</p>
	<p>Зліва, «<span lang="fi">Viron Kansa</span>» дозволить Вам запропонувати об’єднатися з Естонією, результатом чого може стати анексія Естонії або включення в фінський альянс.</p>
	<p>«Амбіції на Півдні» дасть Вам претензії на решту країн Балтії, а останній фокус гілки, «Велика Фінляндія», (поміж усіх не так важливих речей, як повне включення земель та пара претензій на радянські землі) зробить Фінляндію <i>ще</i> білішою на мапі:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/nK9L257173.21022309814.webp">

	<h2>Зимова війна та пов’язані події</h2>
	<p>І, наостанок, дозвольте мені швиденько показати кілька поправок у Зимовій війні.</p>
	<p>Як Ви напевно знаєте, в історичному проходженні Радянський Союз надсилає ультиматум Фінляндії близько 1939 року, вимагаючи реґіон Кар’яла, що неподалік від Ленінграду. Якщо Фінляндія відмовляється (історична відповідь), радянці оголошують війну державі й починається Зимова війна:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/Tj4S819248.8807052692.webp"><center></center>
	<p>Ця подія дає Фінляндії дуже потужний національний дух, щоби допомогти тій вистояти перед силою Радянського Союзу. Але, як можна побачити в новій підказці, фіни тепер можуть закінчити війну, якщо зможуть обернути війну назад і відтіснити радянців.</p>
	<p>Окупація Ленінграду й утримання його впродовж 30 днів дозволить Фінляндії вимагати проведення мирних переговорів.</p>
	<p>Але що це значить? Ну, як можна очікувати, Радянському Союзові буде надіслана подія, в якій від них вимагається підписання «білого миру». Якщо Фінляндія крім того контролює Мурманськ, Олонець й Онегу, радянці будуть змушені передати ці реґіони від фінський контроль:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/wqe3599266.2311442309.webp">
	<p>Але чи можуть радянці відмовитися? Так, можуть (але ціна за це висока).</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/DLSO478754.2834102296.webp">
	<p>Фінляндія також отримуватиме кілька додаткових історичних подій, пов’язаних із Зимовою війною. Та вони не надто значні, але, сподіваємося, посилять занурення в гру:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/4Znx636660.7315135635.webp"><p class="caption qm">Евакуація дітей</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/45Wf242216.96061881894.webp"><p class="caption qm">Заборона на танці</p>
	<p>І перш ніж попрощатися, дозвольте мені презентувати Вам більше класних іконок від наших чудових художників (і велика повага нашим творцям 2D-зображень і 3D-моделей, адже вони знатно постаралися для цього доповнення!).</p>
	<p>Фінське дерево технологій буде містити різноманітні іконки, серед них і оснащення, яке країна насправді не виробляла, та перемальоване існуюче оснащення.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/1ZvR532891.0652209406.webp">
	<p>Що ж щодо 3D-моделей&#8230; Фінляндія не залишиться без нових і класних 3D-моделей. Дозвольте показати кілька з них:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/V3Pa676163.2696331139.webp">
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/KakC644164.3054671815.webp">
	<p>Фінська реґулярна піхота також матиме альтернативні версії в капелюхах, зимових шапках і шоломах, а крім того також і аккліматизаційні варіанти (адже не можна вести Зимову війну без правильного пальта).</p>
	<p>Також ось кілька моделей національних винищувачів:</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/6Jff416205.51568509324.webp"><center><span lang="fi">IVL Haukka</span> (міжвоєнний винищувач)</center>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/Gk1o982150.9233140103.webp"><center><span lang="fi">VL Myrsky</span> (міжвоєнний винищувач)</center>
	<p>Тут можна побачити транспортний <span lang="fi">BT-43</span>&nbsp;— по суті, переобладнаний БТ-7 зі знятою баштою та доданою зверху дерев’яною платформою. Ця штука не була вельми успішною, тож пізніше буле перепереобладнана для перевезення зброї та боєзапасу.</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/6GWT121142.87046394212.webp"><center>Симпатичний <span lang="fi">BT-43</span></center>
	<p>І нарешті, моя улюблена модель:</p>
	<p>Ми всі знаємо, що вантажівки&nbsp;— не дуже хороше поєднання зі снігом, кригою та дуже низькими температурами. Але, певно, дехто з Вас не знав про деякі креативні рішення, застосовані, поміж усім іншим, фінами та радянцями. Серед них дуже красиві військові снігоходи, використовувані здебільшого для розвідки, комунікацій і легких нальотів. Я подумав, що було би класно мати 3D-модель цьогот транспорту в якості аккліматизованої версії фінського автотранспорту: таким чином, у грі це будуть просто вантажівки для холодного клімату. Велике спасибі авторові моделі, що дуже постарався над нею!</p>
	<img src="https://cdn.drukarnia.com.ua/6484c027280f442102d2103c/images/articles/648a9741280f442102d80a91/O2nL675694.8003089153.webp">
	<p>І з цією прекрасною 3D-моделлю ми дісталися кінця щоденника розробників, увесь текст до якого написаний мною! Сподіваюся, вам усім сподобався побачений фінський вміст і ви чекаєте наступних щоденників, щоби дізнатися більше про нові ігрові вміст і механіки, що прийдуть у гру з нових доповненням!</p>
	<p>Я повернуся незабаром із іще альтернативним історичним вмістом для Фінляндії. Але доти будьте на зв’язку та чекайте наступний щоденник, присвячений Швеції!</p>
	<p lang="fi">Nähdään pian!</p>
</body>
</html>
